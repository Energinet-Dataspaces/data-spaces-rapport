---
title: Hvor langt er udviklingen af data spaces?
description: Hvad er data spaces?
---

Som beskrevet har arbejdet med øget datadeling, større datasuverænintet og mere sammenhængende dataøkosystemer været i gang i lang tid og bliver nu samlet under betegnelsen data spaces. Som det ses i Figur 8 nedenfor, befinder vi os, ifølge OPENDEI, nu i en fase, hvor de forskellige tilgange og tidligere arbejde skal konvergeres for at skabe en fælles dagsorden og retning med data spaces.

![Figur 8](/figur8.png)

_Figur 8: Ren tidslinje for udviklingen og udrulningen af data spaces. Fra Design Principles for Data Spaces, side 96._

**Gennem kortlægningen er det blevet tydeligt, at klart det meste arbejde med data spaces indtil nu koncentrerer sig om at få defineret den overordnede referencearkitektur og at få beskrevet de generelle krav og specifikationer til byggeklodserne. Indtil videre sker der ikke så meget i udviklingen af konkret kode og software.**

I kapitel 4 vil vi gå mere i dybden med, hvem der arbejder på hvad. Arbejdet med at udvikle de specifikke løsninger sker og skal ske primært i de mange konkrete udviklings- og innovationsprojekter – eksperimenteringsfasen – som i høj grad støttes af EU's forskellige støtteprogrammer.

I næste kapitel vil vi beskrive, hvilken rolle EU spiller i forhold til at drive udviklingen af data spaces.
