---
title: EU-Kommissionens støtteprogrammer
description: EUs indsatser for data spaces
---

Som et led i at få mobiliseret, udviklet, testet og udrullet data spaces i Europa investerer EU-Kommissionen rigtig mange penge i at støtte nye projekter. Der er særligt to relevante støtteprogrammer, som har haft og får flere ansøgningsmuligheder indenfor data spaces:

- [Digital Europe-programmet](https://digital-strategy.ec.europa.eu/en/activities/digital-programme). Budget €7.6 billion (2021-2027)
- [Horizon Europe-programmet](https://ec.europa.eu/info/sites/default/files/research_and_innovation/funding/presentations/ec_rtd_he-investing-to-shape-our-future_0.pdf). Budget: €95.5 billion (2021-2027)

Horizon Europe-programmet (H2020) er mere forskningstungt, mens formålet med Digital Europe-programmet at lave projekter, der er tættere knyttet til industrien. Digital Europe-programmet har fokus på den såkaldte 'twin transition': den grønne og den digitale omstilling. Der har allerede været flere ansøgningsrunder under 'work programme 2021-22', og der arbejdes på 'workprogram 2023–24´.

I Digital Europe-programmet er der flere korte projekter ('preparatory actions'), der har til formål at gennemføre det indledende arbejde for at udvikle data spaces indenfor et udvalg af sektorer. Disse projekter skal fastlægge arkitektur, byggeblokke og fælles værktøjskasser, lokalisere relevante datasæt og dataudbydere, identificere relevante standarder og interoperabilitetsprotokoller samt governance- og forretningsmodeller og strategier for drift af data space. I en række længerevarende projekter skal der bygges og testes konkrete data spaces. Nedenfor ses en række af de udbudsrunder (tidligere og nuværende), som er specifikt rettet mod at skabe data spaces. Derudover har der været og er mange udbudsrunder, som er rettet mere mod udvikling af forskellige teknologier, der er relevante for den overordnede vision for Den Europæiske Datastrategi. Se alle udbudsrunder [her](https://ec.europa.eu/info/funding-tenders/opportunities/portal/screen/opportunities/topic-search;callCode=null;freeTextSearchKeyword=;matchWholeText=true;typeCodes=1,0;statusCodes=31094501,31094502,31094503;programmePeriod=2021%20-%202027;programCcm2Id=43152860;programDivisionCode=null;focusAreaCode=null;destinationGroup=null;missionGroup=null;geographicalZonesCode=null;programmeDivisionProspect=null;startDateLte=null;startDateGte=null;crossCuttingPriorityCode=null;cpvCode=null;performanceOfDelivery=null;sortQuery=sortStatus;orderBy=asc;onlyTenders=false;topicListKey=topicSearchTablePageState).

Afsluttede ansøgningsrunder med specifikt fokus på data spaces:

- Preparatory actions for the Green Deal Data Space
- Preparatory actions for the data space for Smart Communities
- Preparatory actions for data spaces for Manufacturing
- Preparatory actions for the data space for Agriculture
- Preparatory actions for the data space for Tourism
- Data Space for Mobility
- Data Space for Cultural Heritage
- Data space for Security and Law Enforcement
- Data Spaces Support Centre

Åbne ansøgningsrunder med specifikt fokus på data spaces:

- Data space for mobility (deployment). Frist jan. 2023
- Data space for manufacturing (deployment)
- Data space for Media (deployment)
- Data space for Smart Communities (deployment)
- Data space for Security and Law Enforcement

Horizon Europe-programmet er mere forskningstungt og indeholder typisk længerevarende projekter med tilsvarende højere støtteordninger. Visionen bag Horizon Europe-programmet tager også afsæt i FN's Verdensmål og i at takle klimaforandringerne samt i at booste EU's konkurrenceevne. Under Horizon Europe-programmet har der været en række udbudsrunder relateret til data spaces.

Indenfor energi har der været en udbudsrunde ([HORIZON-CL5-2021-D3-01](https://ec.europa.eu/info/funding-tenders/opportunities/portal/screen/opportunities/topic-details/horizon-cl5-2021-d3-01-01)), hvor der er udvalgt fire projekter under programmet 'Sustainable, secure and competitive energy supply'_,_ disse er beskrevet i kapitel 5.

EU-kommissionen har også et initiativ, der er støttet af Digital Europe kaldet [Interoperable Europe](https://joinup.ec.europa.eu/collection/interoperable-europe/interoperable-europe), som skal styrke interoperabilitetspolitik i den offentlige sektor. Det indeholder flere [initiativer](https://joinup.ec.europa.eu/interoperable-europe/initiatives) til forskellige domæner såsom Core Vocabularies til offentlige forvaltninger.

Relevante komponenter til data spaces kan også komme fra andre EU-programmer. Nogle komponenter bliver til gennem CEF ([Connecting Europe Facility](https://joinup.ec.europa.eu/collection/connecting-europe-facility-cef))-byggeklodser som f.eks. [CEF Context Broker](https://joinup.ec.europa.eu/collection/connecting-europe-facility-cef/solution/cef-context-broker) (en del af FIWARE, se afsnit 4.4) eller det digitale [eID](https://ec.europa.eu/digital-building-blocks/wikis/display/DIGITAL/eID) til elektronisk identifikation af brugere fra hele Europa. Blokke til identifikationstjenester kan også findes hos [European Blockchain](https://ec.europa.eu/digital-building-blocks/wikis/display/EBSIDOC/Identity). Nogle er endda fuldt udviklede og blevet vigtige nok til at udgøre kernen i den europæiske [eIDAS-forordning](https://digital-strategy.ec.europa.eu/en/policies/eidas-regulation).